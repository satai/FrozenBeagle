\chapter*{Úvod}
\addcontentsline{toc}{chapter}{Úvod}

%Úvod by měl být literárním přehledem, který uvede i méně zasvěceného čtenáře do dané problematiky. To ovšem neznamená, že Úvod musí být kolosální dílo na mnoho stran s vyčerpávajícím seznamem prací, které se o studovaném taxonu a problematice objevily po dobu trvání lidské historie. Snažte se spíš z literatury vytáhnout podstatné informace a ty dát do souvislostí. Musíte předpokládat, že čtenář je ignorant, který o vámi řešené problematice neví téměř nic. Začněte nejlépe půlstranou zcela
%obecného úvodu (sice pro biology, ale v oboru DP neodborníky), kde nastíníte, o čem vlastně celý Úvod bude. Ideální je, pokud dříve nepoučený čtenář na základě této půlstrany a vašich cílů na konci Úvodu pochopí, o čem by vaše DP měla být. Studovaná problematika by měla být vztažena i k nějakým zásadním otázkám širšího rázu. Prostudujte tedy i jiné práce než o vašem oblíbeném taxonu.
%Příklad: Pokud studuji soužití dvou druhů žížal na jedné lokalitě, měl bych kromě prací o žížalách také zmínit obecnější práce třeba o koexistenci druhů a zauvažovat, jak moje žížaly přispějí k objasnění nevyřešených záhad této problematiky.
%
%Chybou je opomenout zásadní práce, které se tématu věnovaly. Pokud však někoho citujete, musí být pro to důvod.
%
%Příklad: Nepište  žížaly studoval také Neděla (2003) a Sonntag (2001)  napište raději třeba Neděla (2000) zjistil, že žížala je celkem dlouhá.
%
%Pozor na správné použití závorek.
%
%Příklad: Neděla  Sonntag  (2000) zjistili, že žížala je celkem dlouhá. ALE: žížala je celkem dlouhá (Neděla  Sonntag 2000). Pokud je autorů článku více než dva, obvykle uvedeme prvního autora a ostatní se schovají pod zkratku et al.  Například Sonntag et al. (2004).
%
%Vyhledáním fakt z literatury vaše práce nekončí. Fakta je třeba kriticky zhodnotit a jasně ukázat, kde jsou zde ještě mezery našeho poznání. Nezapomeňte však jasně rozlišovat mezi fakty, názory a spekulacemi.
%
%Příklad: Neděla (2000) sice tvrdí, že žížala je celkem dlouhá, ale Sonntag (2001) uvádí, že by žížala mohla být i celkem krátká. Precizní měření žížaly však nebylo dosud provedeno.
%
%Jasně napište, co nového by vaše DP mohla přinést a díky čemu jste toho dosáhl (dosáhla).
%
%Příklad: Vyvinutí nového měřítka otvírá nové možnosti v zjišťování délky žížal. Vznesené otázky o délce žížaly mohou být tedy konečně zodpovězeny.
%
%Úvod zakončete uvedením cílů své práce, nejlépe ve formě testovatelných hypotéz.
%
%Příklad: Cílem mé práce je změřit žížalu pomocí přesného měřítka. Chtěl bych dokázat, že žížala je delší než deset centimetrů.
%
%Hypotézy (či otázky) by měly jasně vyplývat z Úvodu. Neměla by se tedy zde objevit téma, které není v Úvodu vůbec zmíněno.
%
%Příklad: Celý Úvod je jen o měření a délce žížal. Neměla by se tedy nakonec nenadále objevit hypotéza o rozmnožování, byť by se jednalo o rozmnožování žížal.
% Celý text musí být logicky provázaný. Věty na sebe musí navazovat. Vyprávíte příběh a jeho pointou jsou vaše cíle a výsledky.

Od publikování Darwinova \textit{O vzniku druhů} uplynulo více než jeden a půl století a za tuto dobu byly jednotlivé části
jeho hypotézy mnoha způsoby komentovány, kritizovány i doplňovány.

Mnoho z původních Darwinových názorů se nestalo posledním slovem v diskusi. Řada sporů se točila kolem významu role
přírodního výběru, možností a významu dědění vlastností získaných za života organismu, možnosti vzniku některých
adaptivních struktur i kolem základní otázky, zda jsou nejdůležitějším subjektem evoluce jedinci\ldots

%
%Tohle by oba protestovali, a většina dnešních evolučních biologů (zejména gradualistů) by nesouhlasně vřeštěla.
% Darwin (jak Wallace nevím) výslovně uváděl, že se rychlost evoluce mění.
%Rozdíl je spíše v systematičnosti změn v případě punktuacionalismu - např že mladé druhy se vyvíjejí rychle,
%starší pomalu a především, že po dlouhá období se druhy nemění vůbec.

Stranou kritiky nezůstala ani běžná interpretace Darwinových představ o rychlosti evoluce nebo přesněji o jejím rytmu.
Podle ní si Darwin a částečně i Wallace, v mnohém pod vlivem předchozích stanovisek Charlese Lyella,
představovali evoluce jako plynylou. V takovém podání byla evoluce dlouhá řada pozvolných změn. Její tempo není
konstantní, ale je omezené -- jak shora, tak zdola. To dnes nazýváme \textit{gradualistickým} stanoviskem.

Alternativní stanovisko má také starší kořeny, než jen jako reakce na Darwinovy teorie. Ponecháme-li stranou například
katastrofismus, tak i hypotéza, že vývoj neprobíhá plynule, druhy se po dlouhá období \textit{evoluční stáze} nemění
a rychlost jejich vývoje je svázaná nějakými pravidly -- například klesá se stářím druhu -- našla mnoho zastánců.
Toto přesvědčení dnes obvykle nazýváme \textit{punktuacionalismem}.

Proč by rychlost evoluce neměla být plynulá, postulovala řada hypotéz. Jednou z nich se stala teorie zamrzlé plasticity
profesora Jaroslava Flegra publikovaná na sklonku minulého století. Ta tvrdí, že dědivost fenotypu u pohlavně se
rozmnožujících druhů je nízká, a proto nejsou tyto druhy schopné většího přizpůsobení se změnám prostředí. Druh se vůči
těmto změnám chová elasticky -- po skončení selekčního tlaku se genotyp a tím i fenotyp druhu vrací do původního stavu.
Příčinou jsou mezialelické interakce. Rozmrznutí -- přechod druhu do plastického stadia -- je možný jen za specifických
podmínek, například při peripatrické speciaci, kdy se drasticky sníží genetický polymorfismus.

Podstatný vliv na vznik elasticity by podle této teorie měly mít pleiotropie, tedy situace, kdy alela ovlivňuje
několik vlastností fenotypu, a frekvenčně závislá selekce.

K častým kritikám teorie zamrzlé plasticity patří to, že zůstala v podobě slovního popisu. Tato práce si
klade za cíl formalizovat alespoň část vlastností druhu, které by měly mít vliv na jeho plasticitu, a ověřit
prostřednictvím počítačové simulace, zda tyto vlastnosti mají vliv. Zejména těmi vlastnostmi bude množství alel
ovlivňujících více fenotypových vlastností a množství alel, u kterých jejich dominantní projev působí na fenotyp
opačně, než pokud se v lokusu vyskytnou jen v jedné instanci.
