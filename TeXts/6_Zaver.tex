\chapter*{Závěr}

% Stručně uveďte, co nového vaše DP přináší.
%Zmiňte jen ty nejdůležitější výsledky. Jedná se o souhrn výsledků.
%Neopakujte tedy fakta z Materiálu a metodiky.
%Po přečtení souhrnu by mělo být každému zcela jasné, o čem vaše DP pojednává,
%aniž by četl jakýkoliv jiný text. Je slušné se vejít na jednu stránku.

\addcontentsline{toc}{chapter}{Závěr}

V rámci této práce jsem vyvinul program, který umožňuje simulovat a studovat řadu evolučních jevů. V rámci toho jsem
jako pomocné tvrzení odvodil vzorce pro parametry turbidostatu, které mohou být užity v obdobně strukturovaných
simulacích. Program je k dispozici pod otevřenou licencí a počítám s jeho další údržbou a rozvojem.

Program jsem použil na otestování několika hypotéz předpovězených teorií zamrzlé plasticity. Podle nich měly populace
s větší mírou pleiotropie a s větším množstvím alel, které působí na fenotyp v opačném směru, pokud jsou v lokusu
jednou nebo dvakrát, při změnách prostředí častěji vymírat, jejich fitness zpočátku růst pomaleji a později rychleji
a budou dosahovat menších fitness.

V rámci omezeného rozsahu parametrů byly výsledky simulací v rozporu s formulovanými hypotézami.

Část hypotéz, zejména ty, které se týkaly růstu fitness na konci dlouhých období se stabilním prostředím,
je vhodné opustit. Samotné měření směrnice růstu fitness na konci takových období se ukázalo jako nevhodná veličina a
v navazujícím výzkumu by měla být opuštěna a nahrazena jinou -- pravděpodobně časem nutným k růstu z
fitness $0.8$ na fitness $0.95$.

Naopak zbývající hypotézy by bylo vhodné otestovat s širším rozsahem parametrů, zejména
pro jiné dimenzionality prostoru fenotypů, velikosti populací a pro jiné průběhy změn prostředí.

V rámci diskuse jsem navrhl i několik dalších možností, jak obdobné simulace vyzkoušet pro jiné situace, například pro
otestování rozdílů mezi pohlavně se rozmnožujícími a nepohlavně se rozmnožujícími druhy. To by mohlo pomoci porozumění
dlouhodobě diskutovaným otázkám spjatým s mikroevoluční plasticitou a elasticitou druhů.